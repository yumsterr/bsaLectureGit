Величезний екран, ідеально налаштована аудіосистема, спеціальна геометрія залу — після перегляду фільмів в IMAX ти більше не захочеш дивитися кіно у звичайних кінотеатрах!
Кінозали IMAX у всьому світі мають унікальне стандартне обладнання та запатентовану геометрію залу, які узгоджуються та надаються компанією IMAX.
Тому кожен фільм (так, саме фільм), зокрема, його зображення та звук, налаштовуються спеціально під зал IMAX. Це є фішкою IMAX та відрізняє від інших кінотеатрів, в яких встановлюється різне обладнання залежно від вибору та бюджету власника кінотеатру. До того ж дистрибьютори надають іншим кінотеатрам універсальні копії фільмів з усередниними налаштуваннями звуку та зображення, яке ніхто не «підганяє» під конкретний кінозал.
У Планеті Кіно кінозали IMAX є у 4 кінотеатрах: у Києві, Львові, Харкові та Одесі. При цьому в одному кінотеатрі ми відкриваємо не більше одного такого кінозалу. Це пов'язано з тим, що обладнання для даної технології є дуже дорогим — вартість одного кінозалу IMAX дорівнює вартості 10 звичайних залів.